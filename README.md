Περιγραφή Στόχου
Η λειτουργία μιας αποθήκης φαρμάκων σε δημόσιο νοσοκομείο περιλαμβάνει διαδικασίες που σχετίζονται
με τη διαχείριση των αποθεμάτων, τη διάθεση φαρμάκων προς τους εργαζόμενους του νοσοκομείου, την
καταγραφή των κινήσεων των φαρμάκων κτλ. Την ευθύνη για όλες αυτές τις διαδικασίες έχει ένας
διαχειριστής αποθήκης, ο οποίος οργανώνει και παρακολουθεί τη λειτουργία της αποθήκης. Για την καλύτερη
κατανόηση και οργάνωση των διαδικασιών, είναι χρήσιμο να δημιουργηθεί ένα αντικειμενοστρεφές μοντέλο
που θα αποτυπώνει τις βασικές οντότητες, τις μεταξύ τους σχέσεις και βασικές λειτουργίες. Το μοντέλο θα
πρέπει να περιλαμβάνει τουλάχιστον τις οντότητες:
• Κατηγορίες φαρμάκων (π.χ. Αντιβιοτικά, Παυσίπονα, Συμπληρώματα, κ.ά.)
• Φάρμακα (Ονομασία, Κωδικός, Τιμή, Απόθεμα, Κατηγορία φαρμάκου)
• Κινήσεις αποθήκης (Είδος κίνησης ,Φάρμακο, Ποσότητα, Ημερομηνία κίνησης)


Ζητούμενο 1
Καλείστε να υλοποιήσετε τον αντικειμενοστρεφή σχεδιασμό των βασικών κλάσεων και διεπαφών
(classes/interfaces), καθώς και να τον αποτυπώσετε σε UML Class Diagram, το οποίο θα αναπαριστά το
μοντέλο του προτεινόμενου συστήματος.


Ζητούμενο 2 (Προαιρετικό)
Καλείστε να υλοποιήσετε και τις αντίστοιχες SQL εντολές για τη δημιουργία του σχετικού σχήματος βάσης
δεδομένων ή μπορείτε να τις αποτυπώσετε σε Διάγραμμα Οντοτήτων–Συσχετίσεων (Entity-Relationship
Diagram, ERD).


Ζητούμενο 3
Καλείστε να υλοποιήσετε σε γλώσσα προγραμματισμού Java τις παρακάτω λειτουργίες που αφορούν:
• Τη δημιουργία νέων φαρμάκων
• Την προβολή όλων των φαρμάκων της αποθήκης
• Τη δημιουργία κινήσεων στην αποθήκη (εισαγωγή/εξαγωγή) και ενημέρωση των αποθεμάτων
• Την προβολή των κινήσεων εξαγωγής της αποθήκης για συγκεκριμένα φάρμακα και συγκεκριμένο εύρος
ημερομηνιών.
και όποια άλλη βασική λειτουργία κρίνετε απαραίτητη βάσει του μοντέλου που θα σχεδιάσετε.